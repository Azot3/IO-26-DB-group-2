# Аналіз предметної області

## Вступ
План:

- [Основні визначення](#основні-визначення), що стосуються нашої теми
- [Методи та підходи до аналізу медіа-контенту](#підходи-та-способи-вирішення-завдання) 
- [Порівняння існуючих рішень](#порівняльна-характеристика-наявних-засобів-вирішення-завдання), де будуть проаналізовані переваги та недоліки різних систем.
- [Висновки](#висновки)
- [Посилання](#посилання)



## Основні визначення

[Медіаконтент](http://repository.hneu.edu.ua/bitstream/123456789/29180/1/%D0%9A%D0%BE%D1%80%D0%BE%D1%82%D0%BA%D0%BE%D0%B2%D0%B0_%D0%9A%D0%B0%D1%80i%D0%BD%D0%B0._%D0%A2%D0%B5%D0%B7%D0%B8.pdf) – це значуща інформація, що наповнює цифрові ресурси і об'єднує різноманітні форми подачі та кодування даних (текст, графіка, аудіовізуальний контент тощо), спрямована на задоволення соціальних, інформаційних та емоційних потреб людини.

[Засоби масової інформації](https://uk.wikipedia.org/wiki/%D0%97%D0%B0%D1%81%D0%BE%D0%B1%D0%B8_%D0%BC%D0%B0%D1%81%D0%BE%D0%B2%D0%BE%D1%97_%D1%96%D0%BD%D1%84%D0%BE%D1%80%D0%BC%D0%B0%D1%86%D1%96%D1%97) — це тип медіа, який орієнтований на одночасне передавання інформації великим групам людей. Сюди входять засоби передавання, зберігання та відтворення інформації, такі як преса (газети, журнали, книги), радіо, телебачення, інтернет, кінематограф, звукозаписи та відеозаписи, відеотекст, телетекст, рекламні щити та панелі, мультимедійні центри. Всі ці засоби мають спільні характеристики — звернення до масової аудиторії, доступність великій кількості людей, корпоративне виробництво і поширення інформації.

[Соціальні медіа](https://uk.wikipedia.org/wiki/%D0%A1%D0%BE%D1%86%D1%96%D0%B0%D0%BB%D1%8C%D0%BD%D1%96_%D0%BC%D0%B5%D0%B4%D1%96%D0%B0) — це вид масмедіа, який використовує ряд онлайн-технологій на основі принципів Веб 2.0, що дозволяє користувачам не лише споживати контент, але й ставати його співавторами, взаємодіючи, співпрацюючи, спілкуючись та ділячись інформацією з іншими користувачами.

[Контент-аналіз](https://uk.wikipedia.org/wiki/%D0%9A%D0%BE%D0%BD%D1%82%D0%B5%D0%BD%D1%82-%D0%B0%D0%BD%D0%B0%D0%BB%D1%96%D0%B7) — це якісно-кількісний метод дослідження документів, який характеризується об'єктивністю висновків і строгістю процедури. Він полягає у кількісному аналізі тексту з подальшою інтерпретацією результатів. Контент-аналіз може розглядати як соціальні проблеми, відображені або приховані у документах, так і внутрішні закономірності самого об'єкта дослідження. Цей метод популярний, оскільки дозволяє оцінити людську поведінку через вербальні висловлювання. На відміну від опитувань, контент-аналіз вимірює реальні дії людей, а не те, що вони кажуть, що зробили або планують зробити. В контент-аналізі виділяють два основні типи: кількісний, який визначає частоту певних тем, слів або символів у тексті, і якісний, який зосереджується на фіксації важливих висловлювань і розумінні цінності змісту повідомлення.

[Штучний інтелект (ШІ)](https://uk.wikipedia.org/wiki/%D0%A8%D1%82%D1%83%D1%87%D0%BD%D0%B8%D0%B9_%D1%96%D0%BD%D1%82%D0%B5%D0%BB%D0%B5%D0%BA%D1%82) — це галузь інформатики, яка розробляє інтелектуальні машини, здатні виконувати завдання, які зазвичай потребують людського інтелекту. Системи ШІ створюються для навчання на досвіді, розпізнавання закономірностей і ухвалення рішень на основі вхідних даних. Існує кілька типів ШІ, які широко використовуються: машинне навчання, обробка природної мови, робототехніка, експертні системи, сильний штучний інтелект.

[Глибинний аналіз даних](https://uk.wikipedia.org/wiki/%D0%94%D0%BE%D0%B1%D1%83%D0%B2%D0%B0%D0%BD%D0%BD%D1%8F_%D0%B4%D0%B0%D0%BD%D0%B8%D1%85#:~:text=data%20mining) — це процес напівавтоматичного аналізу великих баз даних з метою виявлення корисної інформації. Він зазвичай поділяється на завдання класифікації, моделювання та прогнозування.

## Підходи та методи вирішення завдання

### Моделі

1. **Модель TF-IDF (Term Frequency-Inverse Document Frequency):** Ця модель використовується для оцінки важливості слова в документі з урахуванням частоти його зустрічання у всьому корпусі текстів. [[1]](#посилання)
2. **Модель BERT (Bidirectional Encoder Representations from Transformers):** Ця модель базується на трансформерах і здатна створювати контекстуалізовані векторні представлення слів та речень. BERT дозволяє враховувати контекст при аналізі тексту та виконувати різні завдання, такі як класифікація, питання-відповідь, нерозмічене моделювання тощо. [[2]](#посилання)
3. **Латентно-семантичний аналіз (Latent Semantic Analysis, LSA):** LSA використовується для визначення семантичної схожості між документами та запитами, ґрунтуючись на матричних розкладках для виявлення схожих документів. [[3]](#посилання)
4. **Тематичне моделювання (Topic Modeling):** Ця модель допомагає визначити основні теми в колекції документів. Популярний метод LDA (Latent Dirichlet Allocation) розподіляє слова на теми та визначає, які теми домінують у кожному документі. [[4]](#посилання)
5. **Модель розширеного пошуку (Extended Boolean Model):** Ця модель розширює булеву модель, додаючи можливість використання ваги для термінів і фраз, що підвищує точність порівняно з простою булевою моделлю. [[5]](#посилання)

### Підходи

1. **Неформалізований (традиційний) підхід аналізу документів:** Цей метод передбачає аналіз унікальних документів, де значна частина інформації, яка цікавить дослідника, прихована в тексті. Традиційний аналіз документів включає вивчення історичного та соціально-політичного контексту, обставин створення, авторства та цілей документа, основних ідей і концепцій, а також оцінку надійності та об'єктивності змісту. [[6]](#посилання)
2. **Формалізований підхід аналізу документів (контент-

аналіз):** Цей підхід базується на кількісному аналізі змісту документів за допомогою формальних методів та алгоритмів. Контент-аналіз дозволяє виявляти частоту згадування певних тем, понять чи ключових слів у великих текстових масивах. Цей підхід забезпечує можливість аналізу, систематизації та узагальнення великих обсягів документів. [[6]](#посилання)

Ці два основні підходи до аналізу документів можуть бути комбіновані або доповнені іншими методами, такими як контент-аналіз, текстовий аналіз, тематичне моделювання тощо, в залежності від конкретних цілей дослідження та обсягу аналізованих документів.

### Конкретні методи аналізу документів

1. **Статистичний аналіз:** Використання статистичних методів та інструментів для вивчення числових даних, таких як залежності, кореляції, регресія тощо. Використовується для встановлення статистично значущих відмінностей та закономірностей у медійних дослідженнях. [[7]](#посилання)
2. **Аналіз залучення аудиторії:** Метод вивчення реакції аудиторії на медіа-контент, що дозволяє виявити, як активно аудиторія взаємодіє з контентом. Цей аналіз може вказувати на популярність та вплив контенту на громадську думку.
3. **Регресійний аналіз:** Метод вивчення взаємозв'язку між однією або більше залежною змінною і однією або більше незалежною змінною. Допомагає прогнозувати значення залежної змінної на основі інших факторів. [[8]](#посилання)
4. **Машинне навчання і аналіз тексту:** Використання методів машинного навчання, таких як класифікація, кластеризація та регресія, для автоматичного аналізу тексту. Ці методи можуть використовувати навчальні дані для створення моделей аналізу тексту. [[9]](#посилання)
5. **Візуальний аналіз:** Метод для аналізу документів, які містять графіку, фотографії або відео. Включає методи обробки зображень і відео, а також аналіз візуальних патернів.
6. **Токенізація:** Процес розбиття тексту або послідовності символів на окремі частини, які називаються токенами. Токени можуть бути словами, фразами, реченнями або іншими одиницями тексту, в залежності від завдання і контексту. [[10]](#посилання)

## Порівняльна характеристика наявних засобів вирішення завдання

Розглянемо найпопулярніші інструменти для аналізу медіа контенту:

### [Sematrum](https://www.promo.semantrum.net/)

Система аналізу і моніторингу медіапростору, яка автоматично відстежує всі згадування про бренд в соціальних мережах, інтернеті та традиційних ЗМІ в режимі 24/7.

Функціональність:

- Контент-аналіз за ключовими запитами
- Формування стрічки новин за темами
- Система фільтрів
- Генерація сюжетів та виявлення трендів
- Автоматичні звіти та інфографіка
- Моніторинг 24/7 та відправлення сповіщень
- Медіа-архів

### [Looqme](https://uk.looqme.io/)

Сервіс, який збирає, структурує та візуалізує згадки бренду та конкурентів у медіа та соціальних мережах (Facebook, Instagram, YouTube, Twitter, Telegram). Вся важлива інформація — структуровані згадки про бренд та пріоритетні для вас метрики — доступні в персональному кабінеті.

### [YouScan](https://youscan.io/ua/)

Сервіс для стеження за активністю бренду/персони/компанії в соціальних медіа (соцмережі, онлайн-ЗМІ, сайти відгуків, блоги, форуми). Надає докладні кількісні та якісні звіти: за кількістю повідомлень, лайків, коментарів та репостів, за авторами цих повідомлень, за джерелами. Дозволяє категорувати згадки (тегувати) і виводити основну статистичну інформацію з обраної теми з даними.

### [Sprout Social](https://sproutsocial.com/)

Комплексний інструмент управління та моніторингу соціальних медіа, який надає різні варіанти корпоративного рівня для ваших маркетингових кампаній. Його функції міжканального соціального прослуховування дозволяють контекстуалізувати та якісно аналізувати теми, хештеги та ключові слова. На основі візуальних та інтуїтивно зрозумілих звітів ви можете визначити ефективність вашого вмісту в різних соціальних мережах.

Три цікаві функції:

- Аналіз ефективності платних кампаній у різних мережах
- Отримання групового звіту про ваші профілі в соціальних мережах
- Аналіз продуктивності вашої команди (виконання завдань, рівень відповіді тощо)

### Порівняльна таблиця інструментів

| Критерії | Semantrum | Looqme | YouScan | Sprout Social | Наш продукт |
| -------- |:---------:|:------:|:------:|:-------------:|:-----------:|
| Особистий кабінет|+|+|+|+|+|
| Візуалізація даних|+|+|+|+|+|
| Моніторинг соц. медіа |+|+|+|+|+|
| Моніторинг ЗМІ |+|+|+|+|+-|
| Сповіщення |+|+-|+-|+|-|
| Комфортність інтерфейсу |+|+|+|+|+|
| Мови |UA, EN, RU|UA, EN, RU, RO|EN, UA, ES, PT|EN|EN, UA|
| Ціна |5000 грн/міс.| 250$/міс |від 500$ до 5000$| 299$/міс |Безкоштовно|
| Демо-доступ |7 днів|7 днів|1 місяць|30 днів|Нащо демо-доступ, якщо і так безкоштовно|
| Відомі бренди серед клієнтів |+|+|+|+|-|
| Захист даних |+|+|+|+|+-|
| Швидкість обробки інформації |+|+-|+|+|-|
| Оптимізація інтерфейсу |+-|+|+|+|+-|
| Служба підтримки |+|+|+|+|-|

## Висновки

Аналіз підходів до обробки документів та інтеграції з іншими інформаційними системами підкреслює важливість розробки або модифікації існуючих інформаційних систем для покращення аналізу документів. Це дозволить ефективніше використовувати сучасні моделі аналізу та забезпечити більш точні результати. Інтеграція з іншими системами та сервісами розширить можливості системи. Загалом, ці кроки сприятимуть підвищенню ефективності роботи з документами та розширенню функціональності інформаційної системи.

## Посилання

1. **TF-IDF** *Wikipedia* [Link](https://uk.wikipedia.org/wiki/TF-IDF)
2. **BERT** *Wikipedia* [Link](https://uk.wikipedia.org/wiki/BERT_(%D0%BC%D0%BE%D0%B4%D0%B5%D0%BB%D1%8C_%D0%BC%D0%BE%D0%B2%D0%B8))
3. **Latent Semantic Analysis, LSA** *MarketMuse* [Link](https://blog.marketmuse.com/glossary/latent-semantic-analysis-definition/)
4. **Topic Modeling** *qualtrics* [Link](https://www.qualtrics.com/experience-management/research/topic-modeling/)
5. **Extended Boolean Model** *Wikipedia* [Link](https://en.wikipedia.org/wiki/Extended_Boolean_model) 
6. **Підходи аналіз
